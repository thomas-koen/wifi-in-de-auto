---
layout: post
title: "Internet in de auto, hoe regel je dat?"
description: Welke opties zijn er precies om een goede internetverbinding in je auto te realiseren? En hoe regel je dat dan en bij wie?
feature_image: "/assets/images/fiat-500-g057880e07_1280.jpg"
categories:
- Auto
---
**In een tijd van digitalisering is het vanzelfsprekend dat je ook internet nodig hebt als je in de auto zit. Is het niet om in contact te blijven met je sociale buitenwereld, dan is het wel om je bedrijfsmatige praktijken uit te blijven oefenen. De technologische ontwikkelingen zijn erg snel gegaan, maar nog steeds verandert alles in een razend tempo. Maar welke opties zijn er precies om een goede internetverbinding in je auto te realiseren? En hoe regel je dat dan en bij wie?**

## Hotspot met je smartphone

Verreweg de makkelijkste manier om in je auto gebruik te maken van het internet, is door je mobiele telefoon om te zetten tot een hotspot. Het is eveneens de goedkoopste optie. Je gebruikt een hotspot op je smartphone door een app te downloaden, of door de juiste telefooninstellingen in te schakelen. Wat je eigenlijk doet als je een hotspot creÃ«ert, is je mobiele telefoon laten fungeren als een soort router of modem. Andere apparatuur, zoals een tablet of een mp3-speler, kan vervolgens eenvoudig verbinding maken via jouw telefoon en gebruik maken van jouw gegevensverbinding.

### Risico hotspot met smartphone

Daar komt ook gelijk het grote nadeel om de hoek kijken. Ieder apparaat dat verbinding maakt met het internet via de hotspot, maakt dus ook gebruik van de dataverbinding van die hotspot. Dit kan erin resulteren dat bijvoorbeeld een film wordt gedownload of een programma wordt gestreamd, waar een hoop dataverbruik bij komt kijken. Het logische gevolg is dat degene die de hotspot aanmaakt moet opletten of de databundel niet wordt overschreden, anders kunnen de kosten namelijk aanzienlijk oplopen.

## Speciale mobiele hotspot

Als je niet je eigen telefoon wil gebruiken als hotspot, zijn daar [alternatieven voor](/mifi-router-kopen/) die een soortgelijke dienst aanbieden zonder dat je veel geld kwijt bent. De meeste providers bieden speciale mobiele hotspots aan die losstaan van je telefoongebruik. Dit zijn apparaten die je simpel kunt toevoegen aan je huidige mobiele abonnement, of je kunt in zee gaan met een andere provider. Er zijn twee bepaalde types als het gaat om speciale mobiele hotspots, namelijk dongles en zelfstandige apparatuur.

### Dongles en andere apparaten

Een mobiele dongle is een soort USB-aansluiting. Deze is gemaakt om een PC of tablet te koppelen aan een WiFi-netwerk, waarbij je mobiele dataverbinding wordt gebruikt. In sommige gevallen kan een dongle na installatie op elke USB-stroombron ingezet worden. Zo kun je dus een WiFi-verbinding aan je auto toevoegen als er een gevoede USB-connector aanwezig is, of als er een USB-aansluiting is toegevoegd. Op die manier is het vervolgens soms mogelijk om een internetverbinding in je auto tot stand te brengen met behulp van deze dongle.

Een voorbeeld van een hotspot die onafhankelijk is van een aansluiting, is de MiFi van Verizon. Een dergelijke hotspot is draagbaar en toegankelijk, maar wel een stuk duurder. Daar staat tegenover dat een onafhankelijk apparaat aangesloten kan worden op een stroomvoorziening, maar daarnaast ook kan draaien op ingebouwde batterijen.

## Ingebouwde WiFi

Omdat autofabrikanten natuurlijk ook niet stil hebben gezeten, is er nog een optie om WiFi in de auto te kunnen gebruiken. Sinds een aantal jaar bieden de meeste fabrikanten namelijk een ingebouwde verbinding met het internet aan. Als je auto is uitgerust met WiFi, is het natuurlijk helemaal niet nodig om speciale apparatuur aan te schaffen.

### Voordelen en nadelen ingebouwde WiFi

Omdat de fabrikant zelf de voorzieningen heeft geregeld, mag je ervan uitgaan dat er ook is nagedacht over de extra waarde daarvan. Zo weet je vaak zeker dat de pechhulpverlening vlekkeloos is geregeld, en dat de navigatie in de auto naar behoren werkt. Het nadeel is echter dat de functionaliteit van de WiFi vaak redelijk beperkt is. De functionaliteiten ervan zijn namelijk afgestemd op het comfort in de auto, en niet op alle randzaken waar we tegenwoordig een mobiele verbinding voor nodig hebben.

## Wie biedt wat, als je alleen internet in de auto wil?

Een afzonderlijke internetverbinding voor in de auto wordt door tal van providers aangeboden. Alles is afhankelijk van het aantal MB's dat je nodig hebt, de snelheid van je verbinding, en hoelang je een abonnement wil laten lopen. Je kunt kiezen uit een diversiteit aan opties. Weeg dus af of je een intensieve internetgebruiker bent, of dat je juist gebaat bent bij een constante verbinding zonder veel data te verspillen.

Een paar providers die abonnementen voor internet in de auto aanbieden zijn KPN, Vodafone, T-Mobile en Tele2. Hou er altijd rekening mee dat een abonnement ook betekent dat je ergens aan vastzit. Oftewel, je kunt vaak niet zomaar opzeggen en een andere keuze maken als je eenmaal een contract hebt afgesloten. Voorkom vervelende verrassingen dus door goed van tevoren de providers met elkaar te vergelijken.