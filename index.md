---
title: Wifi in de auto, wat is het?
layout: page
feature_image: "/assets/images/achterom-kijken.jpg"
aside: true
---

Internet is een fenomeen dat ze veel eerder hadden moeten uitvinden, want wees nu eerlijk, kun jij nog zonder internet? We hebben het tegenwoordig op onze telefoon, thuis en op kantoor door middel van een router en overal waar we gratis wifi kunnen krijgen bij een bak koffie. Internet gebruiken we tegenwoordig voor heel veel doeleinden. Op kantoor om contact te houden met je klanten, maar ook op de telefoon om onze mail te checken of te whatsappen met onze familie en vrienden. En wat dacht je van het muziek luisteren via de telefoon of de smart televisies die op een handige wijze gebruik maken van het internet om jou de nieuwste films te tonen? Internet is er altijd en overal, en we willen ook internet overal!

## Waarom wifi in de auto?

Stel je even voor, je stapt in de auto en bent even buiten het bereik van het internet. Oeps, je klant zou maar net mailen, of dat leuke profiel van de datingsite reageert terug. Internet is gewoon onmisbaar in ons leven. Met wifi in de auto ben jij nog steeds verbonden met internet wanneer je in de auto stapt. Dit kan erg handig zijn.  Wanneer je bijrijder bent kun je bijvoorbeeld doorwerken op je laptop, of je kinderen kunnen achterin tijdens de lange reis gewoon Videoland of Netflix kijken. Of wat dacht je van bellen via internet met Whatsapp of via Facebook? Hier heb je een goede internetverbinding voor nodig en dat is dus mogelijk met de wifi in de auto.

## Hoe werkt wifi in de auto?

Wifi in de auto kan er voor zorgen dat je op een goedkope manier toch online blijft tijdens je reis. Oké, we kunnen van onze mobiel een hotspot maken en daarmee werken, maar dit internet blijft vaak wat onstabiel. Bovendien zijn er landen waar we onwijs veel moeten betalen als we daar gebruik maken van ons internet. Niet doen dus. Om gebruik te maken van de wifi in de auto zijn er diverse mogelijkheden. Zo kunnen we in nieuwe auto’s steeds vaker een simkaartje toevoegen waarmee we internet kunnen krijgen. Ook zijn er auto’s waar een zogenaamde dongel past. Een van de vrijuit beste oplossingen is de Mifi router, oftewel de Mobiele wifi zoals we die kunnen noemen. Dit apparaatje zorgt er voor dat jij altijd en overal online kunt.

## Autorijden zonder stress!

Wifi in de auto, het klinkt zo simpel, maar het levert je zo onwijs veel nieuwe mogelijkheden op. Vooral voor gezinnen is het een hele uitkomst. Net als dat we thuis gebruik maken van de wifi met meerdere apparaten tegelijk, kunnen we dat in de auto ook. Stel we gaan lekker een dagje uit, leuk, maar de heenreis duurt wel ruim 1,5 uur. Voor de meeste gezinnen een hele stress, want hoe houd je de kinderen tijdens de rit stil? Heel simpel! De een kan op de tablet rustig zijn spelletje spelen, terwijl de ander de nieuwste serie op Netflix bekijkt. En papa? Die is gewoon online om zijn internetradio te beluisteren!

## Is wifi in de auto duur?

Nee wifi in de auto is zeker geen dure hobby. Afhankelijk van je auto zal je meestal wel een apparaatje nodig hebben die de wifi gaat doorgeven. Bijvoorbeeld een Mifi router, een dongel of een andere vorm die als router fungeert. Daarnaast heb je een internet abonnement nodig. Deze heb je al vanaf €10,= per maand. Het is heel slim om wat aanbieders met elkaar te vergelijken en te zien wat je krijgt voor je geld. Wat je nodig hebt is alleen een data abonnement, je hebt dus geen bel abonnement nodig. Niet elke provider biedt dit nog aan, al zal dit in de toekomst vast wel gaan veranderen!

