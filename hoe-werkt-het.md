---
title: Wifi in de auto, hoe werkt het?
layout: page
feature_image: "/assets/images/telefoon-op-dashboard.jpg"
feature_text: |
  ## Hoe werkt Wifi in de auto?
---

We brengen steeds meer tijd in de auto door. Op weg naar ons werk, naar huis, op vakantie, maar ook de files worden steeds langer en we kunnen dus eigenlijk wel zeggen dat we bijna in onze auto wonen soms. Onze auto dient dus ook steeds meer aan onze wensen te voldoen en naast een goede motor en carrosserie moet het ook comfortabel zijn. Een van deze wensen is het internet. Steeds vaker willen we in de auto nog even dat mailtje beantwoorden, de website bezoeken van een toekomstige klant of willen de kinderen gewoon op de achterbank kunnen Netflixen. En wat dacht je van het whatsappen en bellen via Whatsapp? In deze gevallen biedt internet in de auto uitkomst. Maar hoe werkt dat nu eigenlijk, wifi in de auto?
## Hoe werkt wifi in de auto nu eigenlijk?
Duidelijke vraag, we hebben ook een duidelijk antwoord. Namelijk heel erg simpel! De meeste wifi verbindingen in de auto werken op een 4G netwerk verbinding. Al heel vaak heb je tegenwoordig de mogelijkheid om de wifi hotspot in de auto te activeren door van je mobiel een hotspot te maken. Dit is alleen vaak niet de beste oplossing. De verbinding kan slecht zijn en de telefoon raakt erg snel leeg. Bovendien ben je zo door je databundel heen, ook niet altijd ideaal. Er zijn gelukkig betere opties te bedenken, zoals een draagbare router, een wifirouter of een dongel met een simkaart en een data abonnement. Deze kunnen zorgen voor een goede wifi in de auto zodat jij ongestoord je ding kunt doen op het internet. 
## Wifi via een draagbare router
Wanneer je mobiele wifi in de auto wilt door gebruik te maken van een draagbare router, dan kun je hiervoor een [MiFi router]({{ site.baseurl }}{% link mifi-router-kopen.md %}) aanschaffen. Deze Mifi router kan op een en hetzelfde moment wel 20 apparaten van internet voorzien. Je plaatst in de router een simkaartje en daardoor heb je geen netwerkkabel nodig maar kun je gebruik maken van draadloze wifi. De Mifi router heeft een accu, je hebt dus ook geen stroomkabel nodig. Wanneer je een Mifi router hebt met USB poort kun je deze zelfs als powerbank gebruiken, hoe gemakkelijk wil je het hebben??
## Wifi in de auto met een dongel
Naast de Mifi router is er nog een manier om wifi in de auto te creëren. Je kunt hiervoor gebruik maken van een dongel. Je auto dient dan wel te zijn voorzien van een USB poort die meestal in de plaats van de aansteker zit. Heb je geen USB in de auto, dan kun je een autolader gebruiken om de dongel op aan te sluiten. Uiteraard kun je de dongel ook rechtstreeks in de laptop stoppen. In de dongel plaats je dan de simkaart met de databundel, en zo kun je binnen no time surfen over het internet.
## Wifi in nieuwere auto’s
Wanneer je een hele nieuwe auto koopt dan heb je kans dat de mogelijkheid tot wifi al is ingebouwd in de auto. Steeds meer merken passen dit toe in hun nieuwste modellen. Je hoeft dan enkel nog een databundel af te sluiten bij een provider en de simkaart in je auto te stoppen. Wanneer je een oudere auto hebt dan kun je dus een router inbouwen door gebruik te maken van een Mifi router.
## En dan, de data bundel!
Met alleen een router kun je natuurlijk niets. Je zult wel ergens het internet vandaan moeten halen. Oftewel je hebt een simkaartje nodig dat je bij een abonnement krijgt. Er zijn diverse providers die een data bundel voor je kunnen afsluiten. Al vanaf 10 euro kun je dan gebruik maken van het internet in de auto. Let er hierbij wel op dat je een abonnement neemt met alleen data. Je hebt immers niets aan een telefoon abonnement en het zou dus zonde zijn als je onnodig veel zou moeten betalen.

